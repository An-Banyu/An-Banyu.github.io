---
title: 末人之惑
author: 唐束
date: 2021-11-25 23:15
categories: 
  - 故纸堆
cover: https://s2.loli.net/2025/01/06/zRkbyEOXoUthYC5.jpg
aside: true
---
&nbsp;&nbsp;&nbsp;&nbsp;&nbsp;&nbsp;末人与愚僧居于北海。一日，末人出，归而掩目叹息不已，愚僧问其故。

&nbsp;&nbsp;&nbsp;&nbsp;&nbsp;&nbsp;末人曰：“我闻今人相交于网上，相隔虽千里，音容若比邻。尝试为之，见人皆形貌昳丽，几可谓遍地西子，满目王嫱也。而面其人视之，其实不然，皆'美颜'之功也。如此则虽有双目而不能识人，故叹之。”

&nbsp;&nbsp;&nbsp;&nbsp;&nbsp;&nbsp;愚僧合掌笑曰：“南无阿褥多罗三藐三菩提，施主着相了也。夫人之相与，心心相印耳，岂重皮囊乎？如吾二人居北海，若云重风急，大雨如倾，则见惊涛蔽日，浊浪排空，此海也；若天朗气清，风和日丽，则见碧波万顷，鱼蟹悠然，此海也；至残阳垂暮，明月将出，见彩云如绣，红潮起伏，此亦莫非海乎？佛说：一切有为法，如梦幻泡影，如露亦如电，应作如是观。故红粉是我，骷髅是我，虚拟是我，现实是我，胡为乎强辨而烦恼自得邪！”